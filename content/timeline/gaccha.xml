<page>
    <title>श्रमण परंपरा</title>
    <samvat>वीर निर्वाण संवत</samvat>
    <timeline>
        <event>
            <year>10</year>
            <title>पट्टधर</title>
            <description>
                श्रमण भगवान महावीर स्वामी के मोक्षगमन के पूर्व ही नौ गणधर मोक्ष पधार गये थे। इस कारण इनकी शिष्य परंपरा पंचम गणधर सुधर्मा स्वामीजी की निश्रा में आ गई थी। प्रभु वीर के निर्वाण के बाद जब गौतमस्वामीजी का निर्वाण हुआ तब उनकी शिष्य परंपरा भी सुधर्मास्वामीजी की निश्रा में आयी। अतः तब से श्रमण परंपरा सुधर्मा स्वामीजी से प्राप्त सूत्र-सामाचारी -सिद्धान्त को एक रूप से मानने लगी। इस कारण श्रमण परंपरा सुधर्मास्वामीजी की कहलाती है। 
            </description>
            <link></link>
        </event>
        <event>
            <year>20</year>
            <title>निर्ग्रन्थ गण</title>
            <description>
                सुधर्मास्वामीजी की परंपरा का नाम निर्ग्रन्थ गण था। ग्रंथ का अर्थ गांठ यानि परिग्रह, अतः निर्ग्रन्थ शब्द का अर्थ ‘बाह्य और अभ्यंतर परिग्रह से मुक्त' होता है। निष्परिग्रहता, निरीहता आदि गुणों के कारण जैन श्रमणों को “निग्रंथ” इस नाम से आगमों में, अशोक आदि के पुरातन शिलालेखों में तथा बौद्ध साहित्य में भी संबोधित किया है।
            </description>
            <link></link>
        </event>
        <event>
            <year>30</year>
            <title>गोदास गण</title>
            <description>
                अब तक एक ही गण था । पुनः आचार्य भद्रबाहु के शिष्य स्थविर 'गोदास' से सर्वप्रथम उनके  नाम से 'गोदास गण' निकला । इसका कारण यह था कि तब तक जैन  श्रमणों कि संख्या पर्याप्त बढ़ चुकी थी। सब श्रमणों कि संभाल आचार्य भद्रबाहु नहीं कर  सकते थे।
            </description>
            <link></link>
        </event>
        <event> 
            <year>40</year>
            <title>शाखा</title>
            <description>
                शाखाओं के नाम बहुधा श्रमणों के प्राधिक विहार अथवा अधिक निवास के कारण नगर अथवा गांवों के नामों से प्रचलित हो जाते थे, जैसे ताम्रलिप्ति नगरी से ताम्रलिप्तिका,कोटिवर्ष नगर से कोटिवर्षीया, दासीकर्पट स्थान से दासीकर्पटिका ।
            </description>
            <link></link>
        </event>
        <event>
            <year>50</year>
            <title>कोटिक गण</title>
            <description>
                आठवीं पाट के आचार्य श्री आर्य सुहस्तिसूरिजी के बारह मुख्य शिष्य थे। उनमें पाँचवे और छड्ठे शिष्य आर्य सुस्थित और आर्य सुप्रतिबुद्ध दोनों शिष्यों ने उदयगिरि पहाड़ पर क्रोड़ बार सूरिमंत्र का जाप किया। इस कारण उनकी शिष्य परंपरा वीर निर्वाण सं. 300 के आसपास 'कोटिक गण' नाम से प्रसिद्ध हुई। तथा ऐसा भी कहा जाता है कि आर्य सुस्थित कोटिवर्षा नगरी के होने से 'कोटिक' कहलाते थे। आर्य सुप्रतिबुद्ध काकंदी नगरी के होने से 'काकंदक' कहलाते थे।' अतः कोटिक आर्य सुस्थित एवं काकंदक आर्य सुप्रतिबुद्ध से जो गण निकला वह कोटिक गण कहलाने लगा। इस कोटिक गण का इतना विस्तार हुआ कि बाकी के गण आदि इससे आच्छादित हो गये। इस कारण श्रमण प्रवाह में कोटिक गण की परंपरा ही विशेष रूप से आगे तक चलती रही। 
                कोटिक गण की उच्चानागरी, विद्याधरी, वज़ी और माध्यमिक चार शाखाएँ और श्रेणिका, तापसी, कुबेरी, ऋषिपालिता, ब्रह्मद्रीपिका, नागिली (नाईल) पद्मा, जयन्ती, तापसी उपशाखाएँ थी। बंभलिज्ज, वाणिज्य, वत्थलिज और प्रश्नवाहन चार कुल थे।
            </description>
            <link></link>
        </event>
        <event>
            <year>60</year>
            <title>दूसरी आगमवाचना</title>
            <description>
                कुमारगिरि पर कलिंगराज खारवेल ने कलिंग-जिन की पुन: प्रतिष्ठा आचार्य सुस्थित एवं सुप्रतिबुद्ध सूरि जी से करवाई । इन्हीं आचार्यों की प्रमुखता में श्रमण-सम्मेलन बुलाया गया था, जो दूसरी आगमवाचना के नाम से प्रसिद्ध है, जिसमें आर्य महागिरि के शिष्य आर्य बलिस्सह ने विद्याप्रवाद-पूर्व से “अंगविद्या' शास्त्र की, आर्य बलिस्सह के शिष्य श्री स्वाति ने जिनप्रवचन के संग्रहरूप “तत्त्वार्थ-सूत्र' की और श्री स्वाति के शिष्य श्री श्यामाचार्य (प्रथम कालकाचार्य) ने जिनप्रवचन सुलभ बोध हेतु “प्रज्ञापना' सूत्र' की रचना की । 
            </description>
            <link></link>
        </event>
        <event>
            <year>609</year>
            <title>दिगंबर मत प्रवर्तन</title>
            <description>
                शिवभूति मुनि को राजा से रत्नकंबल प्राप्त हुआ। गुरु ने उपालम्भ दिया - साधुओ को बहुमूल्य वस्त्र नहीं रखना चाहिए और कम्बल के टुकड़े टुकड़े कर दिए। एक दिन जिनकल्प का वर्णन चल रहा था तबी शिवभूति को यह याद आया और कहा की मै जिन कल्प को करता हूँ। वस्त्र त्याग करके दिगंबर बना।  
            </description>
        </event>
        <event>
            <year>70</year>
            <title>वाचक-स्थविर</title>
            <description>
                आर्य सुहस्ती के पश्चात्‌ पट्टावली दो प्रकार की है । यह गुरु परंपरा नहीं लेकिन वाचक स्थविर परंपरा है । 

                एक माथुरी वाचना के अनुसार माथुरी वाचनानुगत पट्टावली : इसमें युगप्रधानों के नाम मात्र दिये है उनका समयक्रम नहीं लिखा । यह गुरुपरम्परा नहीं, किंतु वाचक-स्थविर परम्परा है । 

                दूसरी वललभी वाचना के अनुसार वल्लभी वाचनानुगत पट्टावली : इसमें नामों के साथ समय भी दिया गया है । 

                इन दोनों में क्रमभेद है । इसका मूल कारण दुष्काल आदि की परिस्थितियों को लेकर श्रमणसंघ के दो विभाग हैं । दक्षिण, मध्यभारत और पश्चिम भारत में पहुँचे हुए श्रमण उत्तरभारतीय श्रमणगणों से बहुत दूर विचर रहे थे । अतः उन्होंने उत्तरीय संघस्थविर के स्थान पर अपना नया संघस्थविर नियुक्त कर संघस्थविर-शासनपद्धति को निभाया । फिर दोनों संघों का एक दूसरे से संपर्क हुआ तब संघस्थविर शासनपद्धति एक हो गई ।
            </description>
            <link></link>
        </event>
        <event>
            <year>80</year>
            <title>वज्री शाखा</title>
            <description>
                तेरहवीं पाट पर आचार्य वज्रस्वामी हुए जो अंतिम दश-पूर्वधर थे। आचार्य श्री वज्रस्वामीजी की शिष्य परंपरा 'वज्री शाखा' के रूप से पहचानी जाने लगी।
            </description>
            <link></link>
        </event>
        <event>
            <year>90</year>
            <title>कुल</title>
            <description>
                गणधरों में से एक एक के पास जितने भी श्रमण होते थे वे सब गण॒धर के शिष्य माने जाते थे । किसी के भी उपदेश से प्रतिबोध पाकर दीक्षा लो, पर उसे शिष्य तो मुख्य पट्टधर आचार्य  का हो होना पड़ता था। मौर्यकाल तक मुख्य आचार्य के अतिरिक्त किसी भी स्थविर ने अपने नाम से शिष्य बनाने का प्रारंभ नहीं किया था, परन्तु मौर्यकाल में श्रमणों की अत्यधिक वृद्धि और दूर दूर प्रदेशों में विहार प्रचलित हो चुका था, परिणाम यह हुआ कि पट्टधर के अतिरिक्त अन्य योग्य स्थविर भी अपने नाम से पुरुषों को दीक्षा देकर उनके समुदाय को अपने “कुल” के नाम से प्रसिद्ध करने लगे  ।

                जिनकी वाचना पद्धति समान होती है, वह श्रमण समूह गण कहलाता है। एक आचार्य का शिष्य परिवार कुल कहलाता है। एक दूसरे से सांभोगिक (वस्त्र, आहार आदि) व्यवहार रखने वाले तीन कुलों का समुदाय गण कहलाता है। आठ साधुओं के ऊपर एक गुरु स्थविर हो, तभी वह कुल कहलाता है। उसी प्रकार गण में 27 साधु एवं एक गणस्थविर आवश्यक है। 
            </description>
            <link></link>
        </event>
        <event>
            <year>100</year>
            <title>नागेन्द्र, चांद्रकुल, निवृत्ति और विद्याधर कुल</title>
            <description>
                विक्रम की दूसरी शताब्दी के पूर्वार्ध में पुन: बारह वर्ष का भीषण अकाल पड़ा। श्री वज्रस्वामीजी ने 500 साधुओं के साथ दक्षिण में रथावर्तगिरी पर अनशन किया। उस श्रमण संघ में से श्री वज्रसेनसूरिजी, गुरु की आज्ञा से श्रमण परंपरा को कायम रखने हेतु विहार करके सोपारक नगर गये। वहाँ पर वज्रस्वामीजी के अंतिम समय के वचनानुसार वज्रसेनसूरिजी ने अकाल की शांति का भविष्य जानकर शेठ जिनदत्त, शेठाणी ईश्वरी एवं नागेन्द्र, चंद्र, निवृत्ति और विद्याधर नाम के उनके चार पुत्रों को लाख मूल्यवाले भात (चावल) में जहर मिलाने का मना करके, उन्हें मृत्यु के मुख से बचाया। बाद में पूरे परिवार ने दीक्षा अंगीकार की। चारों पुत्र क्रमशः आचार्य बने। इन चारों आचार्यों के नाम से वीर निर्वाण संवत 630 के बाद चार कुल की उत्पत्ति हुई। चार आचार्यों में से चन्द्रसूरिजी से चान्द्रकुल प्रख्यात हुआ। इनमें से तीन परंपराएँ अधिक काल अस्तित्व में नहीं रही केवल चांद्रकुल कुल आगे तक चलता रहा। 
            </description>
            <link></link>
        </event>
        <event>
            <year>110</year>
            <title>गच्छ</title>
            <description>
                3 से लेकर 32,000 तक की श्रमण संख्या को गच्छ नाम से निर्दिष्ट कर दिया। किसी भी साधु-साध्वी जी को एक गच्छ में सम्मिलित रहना ही चाहिए। गच्छ महाप्रभावशाली है क्योंकि उसमें रहने वालों की बड़ी कर्मनिर्जरा होती है। सारणा, वारणा और प्रेरणा आदि द्वारा उन्हें दोषों की प्राप्ति भी नहीं होती।
            </description>
            <link></link>
        </event>
        <event>
            <year>120</year>
            <title>वनवासी गच्छ</title>
            <description>
                वीर निर्वाण 700 के आसपास आचार्य चन्द्रसूरिजी की पाट पर आचार्य समन्तभद्रसूरि हुये। ये आचार्य पूर्वविद्‌ थे और घोर तपस्वी  थे। अधिकांशतः देवकुल, शून्यस्थान और वनों में स्थिरता करते थे। उसी समयांतर में श्रेतांबर-दिगम्बर के भेद पड़ चुके थे- फिर भी दिगंबर मत में इन आचार्य के वचन निःशंक भाव से 'आप्त वचन' माने गये हैं। उनके उत्कट त्याग, आगमानुसारी क्रियाधारकता और वन-निवास आदि गुणों के कारण दिगंबरों ने भी उन्हें अपनाया है। वन में रहने के कारण जनसामान्य उन्हें और उनके शिष्य समुदाय को “वनवासी' नाम से पहचानने लगा। ऐसा होने पर भी 'चन्द्र कुल' नाम विशेष रूप से प्रसिद्ध रहा । ऐसा तत्कालीन शास्त्रों से ज्ञात होता है।
            </description>
            <link></link>
        </event>
        <event>
            <year>130</year>
            <title>बड़ गच्छ</title>
            <description>    
                भगवान महावीरस्वामी के 35वें पाट पर श्री उद्योतनसूरि हुए। उन्होंने मथुरा तीर्थ की अनेक बार और सम्मेतशिखर तीर्थ की पाँच बार यात्रा की थी। एक बार आबु तीर्थ की यात्रार्थ पधारे थे। तलहटी के टेली ग्राम की सीमा पर एक विशाल बड़ वृक्ष के नीचे बैठे थे। उसी समय आकाश में सुन्दर “ग्रह योग' हुआ था। आचार्यश्री ने शुभ और बलवान ग्रहयोग को पहचाना और उसी समय विक्रम सं. 994 (वीर निर्वाण सं. 464) में सर्वदेव प्रमुख आठ शिष्यों को आचार्यपद्‌ पर आरूढ़ किया। मतांतर से सर्वदेवसूरिजी को ही आचार्य पदवी दी। आपकी शिष्य संपदा इस बटवृक्ष की तरह फैलेगी।' यह आशीर्वाद देकर उद्योतनसूरिजी ने सपरिवार अजारी की ओर विहार किया। इस तरह बड़ के नीचे सूरिपद प्राप्त होने से उन आचार्यों का शिष्य परिवार बड़ गच्छ' के नाम से प्रसिद्ध हुआ। उनमें भी सर्वदेव सूरिजी की लब्धि शिष्य संपदा के विषय में गौतमस्वामीजी जैसी थी। अतः उनका शिष्य परिवार बढ़ने लगा। उनकी परंपरा “बृहद्‌ गच्छ” अथवा “बड़ गच्छ' के नाम से विशेष रूप से प्रकट हुई। 
            </description>
            <link></link>
        </event>
        <event>
            <year>140</year>
            <title>तपागच्छ</title>
            <description>
                आ. श्री जगच्चंद्रसूरिजी सं. 285 में मेवाड़ के आघानगर में (आयड़) पधारे। मेवाड़पति राणा जैत्रसिंह, सूरिजी के दर्शनार्थ पधारे। बारह वर्ष के आयंबिल के तप से तेजस्वी एवं शुद्ध चारित्र प्रभा से देदीप्यमान सूरिजी को राजा नतमस्तक होकर सहसा बोल उठे अहो! साक्षात्‌ तपोमूर्ति हैं। चित्तौड़ाधीश राणा जैत्रसिंह ने (बीर निर्वाण सं. 755) विक्रम संवत्‌ 285 में आ. श्री जगच्चंद्रसूरिजी को “तपा' पदबी से अलंकृत किया । तब से उनका शिष्य परिवार “तपागच्छ” इस नाम से प्रसिद्ध हुआ। तपागच्छ में दीक्षा के समय नामकरण की विधि में 'दिग-बंधन' अभी भी इस प्रकार होता है - 'कोटिक गण-वयरीशाखा-चांद्रकुल' । तपागच्छ,बृहद्‌, वनवासी गच्छ  यह नाम तो लोक प्रसिद्धि के कारण व्यवहार में रूढ हो गया है। 'तपागच्छ' मूल परंपरा निग्रंथ गण का नामांतरण मात्र है । 
            </description>
            <link></link>
        </event>
        <event>
            <year>150</year>
            <title>लुंका-मत प्रवर्तन</title>
            <description>
                वि.सं. १५०८ में जिनप्रतिमा का विरोधी “लुंका मत' प्रवृत्त हुआ । इस मत में 'भाणा' नामक व्यक्ति ने वि.सं . १५३३ में प्रथम साधुवेश धारण किया ।
            </description>
            <link></link>
        </event>
        <event>
            <year>160</year>
            <title>कड्डुआ-मत, बीजा-मत और पायचंदगच्छ</title>
            <description>
                कड्डुआ-मत, बीजा-मत और पायचंदगच्छ का प्रवर्तन आपके समय में 'आजकल शास्त्रोक्त साधु दृष्टिगोचर नहीं होते' इस प्रकार की प्ररूपणा करने वाले कटुक नामक त्रिस्तुतिक गृहस्थ से वि.सं. १५६२ में “कडुआ-मत' की उत्पत्ति हुई । वि.सं. १५७० में लुंकामत से पृथक्‌ होकर विजय ऋषि ने “बीजा मत' प्रचलित किया । वि.सं. १५७२ में नागोरी तपागच्छ से निकलकर उपाध्याय पार्श्वचन्द्र ने अपने नाम से मत चलाया जो “पायचंद गच्छ' के नाम से प्रसिद्ध है ।
            </description>
            <link></link>
        </event>
        <event>
            <year>170</year>
            <title>पांच शाखाओं</title>
            <description>
                आ० श्री विजयसेनसूरि के बाद साधुसमुदाय पांच शाखाओं में बट गया 1. देवसूरि गच्छ 2. आनन्दसूरि गच्छ 3.संवेगीशाखा 4. सागरगच्छ 5. विमलगच्छ ।
            </description>
            <link></link>
        </event>
        <event>
            <year>180</year>
            <title>देवसूरिगच्छ और आनन्दसूरि गच्छ</title>
            <description>
                आ० श्री विजयदेवसूरि के शासन-काल में उपा० श्री सोमविजय, उपा० श्री कीर्तिविजय आदि सागर विरोधी साधुओं ने सागर-साधुओं के प्रति आचार्य श्री का उदार रुख देखकर वि.सं. १६७३ में आ०श्री विजयसेनसूरि के पट्ट पर आ०श्री विजयतिलकसूरि को आचार्य पद दिलवाकर प्रतिष्ठित किया । आ० श्री विजयतिलकसूरि ने वि.सं. १६७६ में आ० श्री विजयआनन्दसूरि को आचार्य पद देकर अपना पट्टधर बनाया ।
                एक बार आ० श्री विजयसेनसूरि और आ० श्री विजयआनन्दसूरि दोनों ने मिलकर निश्चित किया कि हिल-मिल कर चलें । यह संघटन तीन साल चला । बाद में दोनों समुदाय अलग-अलग हो गये जो आगे जाकर देवसूरिगच्छ और आनन्दसूरि गच्छ के नाम से प्रसिद्ध हुए तथापि आचरण दोनों गच्छों का समान रहा ।
            </description>
            <link></link>
        </event>
        <event>
            <year>190</year>
            <title>संवेगी शाखा</title>
            <description>
                पन्यास श्री सत्यविजयगणि गणि ने उपा० श्री विनयविजय गणि, महोपाध्याय श्री यशोविजय वाचक आदि चारित्रप्रिय १७ साधुओं के सहयोग से क्रियोद्धार किया । संवेगी शाखा श्री सत्यविजयगणि गणि से  चली ।
            </description>
            <link></link>
        </event>
        <event>
            <year>200</year>
            <title>सागर शाखा</title>
            <description>
                आ०श्री राजसागरसूरि महोपाध्याय श्री धर्मसागर गणि के शिष्य आश“गश्री लब्धिसागर के शिष्य उपा. श्री नेमसागर के छोटे भाई तथा शिष्य थे । इनका जन्म वि.सं. १६३७ में सिपोर में हुआ । इनका दीक्षा नाम मुक्तिसागर था | वि.सं.१६७९ में आ०श्री विजयदेवसूरि के वासक्षैप से शेठ शान्तिदास ने ईनको उपाध्याय पद दिलाया । पश्चात्‌ वि.सं. १६८६ में इनको आचार्य पद दिलाकर “राजसागरसूरि' के नाम से आ०श्री विजयदेवसूरि के पट्ट पर प्रतिष्ठित किया । इनसे सागर शाखा चली ।
            </description>
            <link></link>
        </event>
        <event>
            <year>210</year>
            <title>विमलशाखा</title>
            <description>
                क्रियोद्धारक आ० श्री ज्ञानविमलसूरि का जन्म भीनमाल में वि.सं. १६९४ में हुआ । आ०श्री आनन्दविमलसूरि (५६ वें पट्टधर) के शिष्य पं. श्री हर्षविमल (५७) के शिष्य, पं.श्री जयविमल (६०) के शिष्य पं. धीरविमल गणि (६१) के पास, इन्होंने वि.सं. १७०२ में दीक्षा ली और नयविमल नाम से प्रसिद्ध हुए । वि.सं. १७४८ में आ०श्री विजयप्रभसूरि (६१) की आज्ञा से आचार्य पद प्राप्त कर ये आ०श्री ज्ञानविमलसूरि (६२) के नाम से प्रसिद्ध हुए । महोपाध्याय श्री यशोविजयजी की प्रेरणा से इन्होंने वि.सं. १७४९ में क्रियोद्धार कर संवेगी मार्ग अपनाया । ये विद्वान्‌ और समर्थ कवि थे । ज्ञानसार और श्री आनन्दघनजी की चौबीसी पर आपने संक्षिप्त विवेचनरूप टब्बों की, अनेक स्तवन, स्तुति, सज्ञाय और देववंदन आदि की रचना की । वि.सं. १७८२ में ये स्वर्गवासी हुए । आश“गश्री आनन्दविमलसूरि के शिष्य श्री ऋद्धिविमलगणि ने भी वि.सं. १७१० में महोपाध्याय श्री यशोविजय के सहयोग से क्रियोद्धार किया था । इन दोनों से विमल शाखा निकली ।
            </description>
            <link></link>
        </event>
        <event>
            <year>210</year>
            <title>वर्तमान साधु-समूदाय</title>
            <description>
                वर्तमान काल में यह शाखाभेद विद्यमान नहीं है । सिर्फ संवेगी परंपरा विद्यमान है जिसमें (१) विजय, (२) सागर और (३) विमल अन्त वाले नामों के साधु हैं | श्री मोहनलालजी महाराज के साधुओं के नाम “मुनि” अन्त वाले हैं । श्री हीरमुनि को नाना (जि. पाली-राज.) गांव में कुछ अज्ञान लोगों ने उपसर्ग किया था जिसे उन्होंने क्षमापूर्वक सहा था । वर्तमान में आ.श्री चिदानन्दसूरि आदि है ।
                
                आज तपागच्छ में भी अनेकों समुदाय विद्यमान हैं । विस्तार के भय से, केवल समुदय के नामों का उल्लेख है ।
                1. श्री भक्ति सूरि समुदाय
                2. श्री बुद्धिसागर सूरि समुदाय
                3. श्री नेमि सूरि समुदाय
                4. श्री धर्म सूरि समुदा
                5. श्री भुवनभानु सूरि समुदाय 
                6. श्री धर्म विजय समुदाय (डहेलावाला)
                7. श्री लब्धि सूरि समुदाय 
                8.श् री नीति सूरि समुदाय
                9. श्री केसर सूरि समुदाय 
                10. श्री सागरानन्द सूरि समुदाय
                11. श्री सिद्धि सूरि समुदाय 
                12. श्री शांतिचंद्र सूरि समुदाय
                13. श्री कलापूर्ण सूरि समुदाय
                14. श्री बल्‍लभ सूरि समुदाय
                15. श्री मोहनलाल जी समुदाय
                16. श्री अमृत सूरि समुदाय
                17. श्री रामचन्द्र सूरि समुदाय
                18. श्री विमलगच्छ समुदाय
                19. श्री हिमाचल सूरि समुदाय
            </description>
            <link></link>
        </event>
        <event>
            <year>220</year>
            <title>84 गच्छ</title>
            <description>
                इसके उपरांत भी अनेकों गच्छ हुए। जैसे उपकेश गच्छ, ब्रह्मद्ीप गच्छ, मल्लधारी गच्छ, सांडेरगच्छ, कोरंट गच्छ, चित्रवाल गच्छ, आगमिक गच्छ, राजगच्छ, पूनमिया गच्छ, थारापद्रीय गच्छ, पार्श्वचंद्र गच्छ इत्यादि। कितु शिष्य पंरपरा के अभाव में अथवा मूल पंरपरा में वापिस जुड़ जाने से अनेकों गच्छों का अस्तित्व नहीं रहा। वर्तमान में तपागच्छ, खरतरगच्छ, आंचलगच्छ, पार्श्वचंद्रगच्छ विमल गच्छ आदि वीर शासन को देदीप्यमान कर रहे हैं।

                शिवभूति से बोटिक मत निकला जो कालान्तर में दिगंबर मत में विकसित हुआ। इसी प्रकार लोंकाशाह द्वारा स्थानकवासी मत का विकास हुआ।
            </description>
            <link></link>
        </event>
    </timeline>
</page>