<main>
    <article>
      <header>
        <div class="title"> अंबिका </div>
        <div class="subtitle"> बाइसवें तीर्थंकर श्री अरिष्टनेमि की शासनदेवी </div>
        <img class="coverimg" src="/static/images/kangra/cover.jpeg" alt="TITLE"/>
        <div class="description">
          अंबिका (अम्बा) देवी जैनों के बाइसवें तीर्थंकर श्री अरिष्टनेमि की शासनदेवी है। अरिष्टनेमि श्रीकृष्ण के ताऊ (पिता के बड़े भाई) समुद्रविजय के पुत्र थे जैन अनुश्रुति के अनुसार इनका निर्वाण का समय चोबीसवें तीथेंकर श्री महावीर से ८४००० वर्ष पूर्व है (आज से ८६५०० वर्ष पहले का है) । वर्तमान इतिहासकारों का मत है कि श्री कृष्ण का समय ईसापूर्व ३००० वर्ष है, इस हिसाब से नेमिनाथ का समय भी आज से ५००० वर्ष पूर्व का ठहरता है। 
        </div>
      </header>
      <section id=''>
        <p>अंबिकादेवी का परिचय और प्रभाव जैन अनुश्रुति के अनुसार इस देवी के पाँच नाम हैं । अंबा, अंबिका, अंबिणी, कुष्माण्डी, और कोहण्डी ।</p>  
        <quote class="shloka">
          अंबिकादेवी, कनकवर्णा, सिहवाहणां, चतुभुंजां मातुलिगपाशयुक्त-दक्षिणकरां पुत्रअंकुशान्वितवामकरां चेति।
        </quote>
        <p>अर्थात्‌--(प्रभु नेमिनाथ के तीर्थ में) अंबिका नाम की देवी तप्त सवर्णवाली, सिंह की सवारी करने वाली, चार भुजाओ वाली, दाहिने दो हाथों में बिजोरा और पाश (मतांतर से बिजोरा के बदले आम्रलुम्ब कहा है), और बांये दो हाथों में अंकुश और पुत्र को धारण करने वाली है। एवं मुकुट, मोतियों का हार कंकण, नूपुर आदि अलंकारों से अलंकृत है । </p>
        <p>चरित्र व प्रभाव--सौराष्ट्र जनपदमें कोड़ीनगर नामक नगर में सोमदेव नाम का एक वेदवेदांग ज्ञान का पारंगत धनाड्य ब्राह्मण रहता था। उसकी पत्नी का नाम अंबिणी था। इनके सिद्ध और बुद्ध दो पुत्र थे । एकदा इनके घर एक जैनसाधु जिनकी मासखमण (एक महीने) की तपस्था थी पारणे के लिए पधारे। अंबिणी ने बड़ी श्रद्धा भर भक्ति से उन्हें आहार-पानी दिया। सासू स्नान कर रही थी। उसने जब बाहर आकर देखा कि बहु ने जैनसाधु को आहार दिया है तब उसे बहुत डांटा और कहा कि कुलदेवता की पूजा करने से पहले साधु को आहार क्‍यों दिया है ? सोमदेव भट्ट को भी बहुत भड़काया और बहु अंबिणी को घर से बाहर निकाल दिया । बहु बेचारी दोनों बच्चों को साथ लेकर, छोटे को गोदी में और बड़े को हाथ की अंगुली पकड़ाकर घर से चल पड़ी। बहुत दूर निकल गई, भूखे-प्यासे बच्चे मां से भोजन और पानी मांगने  लगे । बड़ी तलाश के बाद उसे एक सूखा तालाब दिखाई पड़ा ।</p>
        <p>अम्बिका के शील, संतोष और साधु भक्ति के प्रभाव से जलाशय स्वच्छ जल से भर गया तथा एक सूखे हुए आम के वृक्ष पर तुरन्त पक्के हुए हरे-भरे आम्र फल लग गये । आम्र फल खाने तथा पानी पीने से मां-बच्चों ने भूख प्यास मिटाई।</p>
        <p>अंबिका के घर से निकल जाने के बाद जब उसकी सासु घर के अन्दर गई तो कया देखती है कि जिन बर्तनों में से मुनि महाराज को आहार दिया था, वे सब सोने के हो गये हैं और जो उन पात्रो में आहार बच गया था वे सब कण मोती बन गये हैं । </p>
        <p>ऐसा चमत्कार देखकर सासू के आश्चर्य का ठिकाना न रहा और अपने बेटे सोमदेव को कहा कि जाओ बहु को खोज कर वापिस घर पर ले आओ । उसके शील-संतोष और मुनि भक्ति के प्रभाव से पात्र स्वर्णमय और अन्न के कण मोती बन गये हैं। अंबिका सर्वथा निर्दोष है। हम ने उसे निकाल कर बड़ी भारी भूल की है। सोमदेव भट्ट घर से चल पड़ा और अंबिका के पदचिन्हों को देखते हुए जंगल में उस के निकट पहुंचने ही वाला था कि अम्बिका उसे देखते ही भयभीत हो गई । उस ने सोचा कि मेरा पति मेरी हत्या करने के लिये चला आ रहा है। जब से घर से निकली थी तभी से वह प्रभु नेमिनाथ के ध्यान में मग्न थी । उसने आव देखा न ताव पति के भय से कूएं में बच्चो समेत कूद गयी और मृत्यु पाकर सौधर्म देवलोक के कोहंड विमान में अम्बिका नाम की बहुत ऋद्धिवाली देवी हुई। उत्पन्न होने वाले विमान के नाम से कोहंडीदेवी के नाम से भी प्रसिद्ध हुई। सोमदेव भी पांस के कुए में कूदकर मर गया और उसी विमान में देव रूप में सिंह रुप में अम्बिकादेवी की सवारी (वाहन) बना । इन्द्र ने अंबिका को नेमिनाथ की शोसनदेवी स्थापित किया। </p>
        <p>इस की आराधना करने से सम्यकदृष्टि प्राणियों के मनोरथों की पूर्ण करती है और विध्न बाधाओं का निवारण करती है तथा अनेक प्रकार की ऋद्धि, समृद्धि, और सिद्धियों को देती है । भूत-प्रेत-पिशाच-राक्षस-शाकिनी आदि के उपद्रव शांत हो जाते हैं और नये होते भी नहीं हैं। पुत्र, कलत्र, मित्र, धन, धान्य, राजलक्ष्मी आदि की प्राप्ति होती है।</p>
      </section>
    </article>
  
    <nav class="quiz">
      Today's quiz:

      <a href="https://docs.google.com/forms/d/e/1FAIpQLScXC0wNmMOQPM3QRktFa1odZE91ijKgyRdukdfTJH9VAFG8-g/viewform">
        Answer Quiz
      </a>
    </nav>  
  </main>